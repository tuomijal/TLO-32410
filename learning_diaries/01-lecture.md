## Luento 1

Tänään käsiteltiin datatieteen perusteita. Pidin erityisen kiinnostavana 
ajausta siitä, että datatiede on itsenäinen entiteettisensä eikä pelkästään 
uudelleenmarkkinoitua tilastotiedettä. Olen pitkään ajatellut, että 
datatieteilijäksi itseään kutsuva henkilö kutsuu itseään datatieteilijäksi 
siksi, että ei uskalla kutsua itseään tilastotieteilijäksi, koska ei tiedä 
tilastotieteestä mitään. Olen tuntekin itsekin epävarmuutta tilastotieteellisen 
osaamiseni puutteiden vuoksi. On rauhoittavaa ajatella, että tilastotiede on 
yksi osa-alue, joka kuuluu datatieteeseen, mutta että datatieteilijä osaa 
paljon muutakin. 

Tähän liittyen pidän R- ja Python-vertailua relevanttina. Itse hallitsen 
Pythonia kohtalaisesti, mutta olen usein harmitellut sitä, etten opetellut 
ensimmäisenä kielenäni R:ää. Luennon myötä ajattelen kuitenkin entistä 
vahvemmin niin, että Python on tulevaisuuteen katsova 
"hakkerointimaailmankuvan" kieli, kun taas R on hyvin tiukasti 
tilastotieteellisessä kontekstissa elävä kieli. Vähäisen R-tuntemukseni 
perusteella on mielestäni selvää, että asioiden nopea koeponnistaminen ja 
sotkuisen datan siistiminen on R:llä usein varsin haastavaa. R hankaloittaa 
myös monien konseptien syvällisempää ymmärtämistä, koska metodit ja luokat on 
abstraktoitu niin tiukasti ja kielen logiikka on mielestäni hankalammin 
tulkittavissa. 

Laajemmin luennon aiheita käsitellen: ajattelen, että datatietiede on 
tulevaisuuden tiede ja tulee vakiinnuttamaan paikkansa itsenäisenä 
tieteenalana. Maailman teollistuneet maat elävät toista suurta murrosta 
teollistumisen jälkeen. Siinä missä teollistuminen teki asioiden tuottamisesta 
triviaalia, nykyinen tiedon vallankumous tekee ajatusten tuottamisesta 
triviaalia. Konkreettisesti tätä muutosta kuvannee parhaiten jo kliseeksi 
muodostunut tilasto, jonka mukaan data on öljyä arvokkaampi hyödyke. On hienoa 
päästä näkemään lähietäisyydeltä tämän muutoksen vaiheet ja ennen kaikkea tapa, 
jolla Suomi asemoituu kansainvälisessä kilpailussa. Toiveeni on päästä 
osallistumaan tähän muutokseen ja kilpailuun terveysteknologisessa- ja 
lääketieteellisessä kontekstissa. 
